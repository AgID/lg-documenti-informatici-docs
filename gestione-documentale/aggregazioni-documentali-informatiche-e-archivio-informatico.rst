Aggregazioni documentali informatiche e archivio informatico 
=============================================================

La Pubblica Amministrazione documenta la propria attività tramite
funzioni del sistema di gestione documentale finalizzate alla
produzione, alla gestione e all’uso delle aggregazioni documentali
informatiche, corredate da opportuni metadati.


I fascicoli informatici 
-----------------------

Nelle Pubbliche Amministrazioni l’AOO gestisce i flussi documentali
mediante fascicoli informatici predisposti secondo il piano di
classificazione e relativo piano di fascicolazione ai sensi dell’art. 64
del TUDA.

La produzione, il mantenimento e l’uso dei fascicoli informatici sono
conformi a quanto stabilito dall’art. 65 [1]_ del TUDA e dell’art
41 [2]_ del CAD.

Il fascicolo informatico è corredato da un set di metadati che comprende
almeno:

1. l’identificativo che lo individua in modo univoco all’interno
   dell’AOO titolare dell’attività o del procedimento amministrativo;

2. i dati di classificazione

3. l’indicazione dell’unità organizzativa titolare dell’attività o del
   procedimento amministrativo;

4. l’indicazione delle altre unità organizzative che partecipano alle
   attività o al procedimento amministrativo;

5. l’indicazione del responsabile dell’attività o del procedimento
   amministrativo;

6. l'oggetto del fascicolo che fornisce le indicazioni relative
   all’attività o del procedimento amministrativo;

7. l'elenco dei documenti da esso aggregati, anche solo in forma di
   elenco degli identificativi con cui tali documenti sono stati
   registrati;

8. la sua data di apertura;

9. la sua data di chiusura.

Il Responsabile della gestione documentale o il coordinatore della
gestione documentale, ove nominato, definisce eventuali ulteriori
metadati in funzione del contesto e delle necessità gestionali e
conservative.

.. [1]
    L’articolo 65 del TUDA prevede che: “Oltre a possedere i requisiti
   indicati all'articolo 52, il sistema per la gestione dei flussi
   documentali deve:

   a) fornire informazioni sul legame esistente tra ciascun documento
   registrato, il fascicolo ed il singolo procedimento cui esso è
   associato;

   b) consentire il rapido reperimento delle informazioni riguardanti i
   fascicoli, il procedimento ed il relativo responsabile, nonché la
   gestione delle fasi del procedimento;

   c) fornire informazioni statistiche sull'attività dell'ufficio;

   d) consentire lo scambio di informazioni con sistemi per la gestione
   dei flussi documentali di altre amministrazioni al fine di
   determinare lo stato e l'iter dei procedimenti complessi”.

.. [2]
    L’art. 41, comma 2-ter, del CAD prevede che: “Il fascicolo
   informatico reca l’indicazione:

   a) dell’amministrazione titolare del procedimento, che cura la
   costituzione e la gestione del fascicolo medesimo;

   b) delle altre amministrazioni partecipanti;

   c) del responsabile del procedimento;

   d) dell’oggetto del procedimento;

   e) dell’elenco dei documenti contenuti, salvo quanto disposto dal
   comma 2-quater;

   e-bis) dell’identificativo del fascicolo medesimo apposto con
   modalità idonee a consentirne l’indicizzazione e la ricerca
   attraverso il sistema di cui all’articolo 40-ter nel rispetto delle
   Linee guida”.

   Il successivo comma 2-quater prevede che: “Il fascicolo informatico
   può contenere aree a cui hanno accesso solo l’amministrazione
   titolare e gli altri soggetti da essa individuati; esso è formato in
   modo da garantire la corretta collocazione, la facile reperibilità e
   la collegabilità, in relazione al contenuto ed alle finalità, dei
   singoli documenti. Il fascicolo informatico è inoltre costituito in
   modo da garantire l’esercizio in via telematica dei diritti previsti
   dalla citata legge n. 241 del 1990 e dall’articolo 5, comma 2, del
   decreto legislativo 14 marzo 2013, n. 33, nonché l’immediata
   conoscibilità anche attraverso i servizi di cui agli articoli 40-ter
   e 64-bis, sempre per via telematica, dello stato di avanzamento del
   procedimento, del nominativo e del recapito elettronico del
   responsabile del procedimento. AgID detta, ai sensi dell’articolo 71,
   Linee guida idonee a garantire l’interoperabilità tra i sistemi di
   gestione dei fascicoli dei procedimenti e i servizi di cui agli
   articoli 40-ter e 64-bis”.


Altre aggregazioni documentali informatiche
-------------------------------------------

All’interno del sistema di gestione informatica dei documenti la
Pubblica Amministrazione forma, gestisce e utilizza tipologie di
aggregazioni documentali informatiche diverse dai fascicoli: serie che
aggregano documenti e serie che aggregano fascicoli.

Le serie documentarie sono costituite da documenti singoli accorpati per
ragioni funzionali in base alla tipologia di riferimento.

Le serie di fascicoli sono costituite da fascicoli accorpati per ragioni
funzionali in base alla classe di riferimento o alla tipologia di
fascicoli.

I fascicoli appartenenti a serie diverse possono essere collegati tra
loro.

Ai sensi dell’art. 50, comma 4, del TUDA [3]_, il sistema di gestione
informatica dei documenti dell’AOO permette la formazione, gestione ed
utilizzo delle serie informatiche secondo il piano di classificazione e
fascicolazione e sulla base delle indicazioni contenute nel manuale di
gestione documentale dell’AOO, integrato con il suo piano di
classificazione.

La serie è corredata da un set di metadati che comprende almeno:

1. l’identificativo che la individua in modo univoco all’interno
   dell’AOO;


Registri e repertori informatici
---------------------------------

Il registro di protocollo e i registri dei documenti soggetti a
registrazione particolare, i repertori, gli albi, gli elenchi e ogni
raccolta di dati concernente stati, qualità personali e fatti realizzati
dalle amministrazioni su supporto informatico in luogo dei registri
cartacei sono formati attraverso la generazione o il raggruppamento
anche in via automatica di un insieme di dati o registrazioni,
provenienti da una o più banche dati, anche appartenenti a più soggetti
che operano fra loro, secondo una struttura logica predeterminata e
memorizzata in forma statica.


Archivio informatico 
--------------------

Ai fini di una corretta organizzazione dei documenti informatici, dei
fascicoli informatici e delle serie informatiche, nella Pubblica
Amministrazione il manuale di gestione documentale definisce la
struttura dell'archivio all'interno del sistema di gestione documentale.

L’archivio informatico - formato ai sensi del capo IV “Sistema di
gestione informatica dei documenti” del DPR 445/2000 - deve prevedere,
già nella sua fase di progettazione, continuità e rigore dovendo
assicurare certezza e trasparenza all’attività giuridico amministrativa.


2. classificazione

3. l’indicazione della/e unità organizzativa/e titolare/i delle attività
   a cui si riferisce la serie informatica;

4. la denominazione del tipo di attività a cui essa si riferisce;

5. la descrizione del tipo di attività a cui essa si riferisce;

6. l'elenco dei documenti o dei fascicoli da essa aggregati, anche solo
   in forma di elenco degli identificativi con cui essi sono stati
   registrati;

7. la data di apertura;

8. la data di chiusura nel caso in cui l’AOO stabilisca che essa non
   possa più essere alimentata da ulteriori documenti o fascicoli
   informatici.

Il Responsabile della gestione documentale o il coordinatore della
gestione documentale, ove nominato, definisce eventuali ulteriori
metadati in funzione del contesto e delle necessità gestionali e
conservative.

.. [3]
    L’art. 50, comma 4, del TUDA, prevede che: “Ciascuna amministrazione
   individua, nell’ambito del proprio ordinamento, gli uffici da
   considerare ai fini della gestione unica o coordinata dei documenti
   per grandi aree organizzative omogenee, assicurando criteri uniformi
   di classificazione e archiviazione, nonché di comunicazione interna
   tra le aree stesse”.

