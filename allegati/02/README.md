### Linee guida sulla formazione, gestione e conservazione dei documenti informatici
## Allegato 2
Formati di file e riversamento
==============================

Il presente documento fornisce indicazioni circa i formati dei file con cui vengono rappresentati i documenti informatici oggetto delle presenti Linee guida.

Sono introdotte tre principali novità:

 * individuazione di obblighi e raccomandazioni per le pubbliche amministrazioni che formano e trattano documenti informatici codificati secondo taluni formati di file;
 * introduzione di nuovi formati per file, buste/contenitori, pacchetti di file e codec;
 * introduzione del concetto di *riversamento* (*di formato di file*), quale imprescindibile stadio del ciclo vita del documento informatico, nonché della *valutazione di interoperabilità*, quale strumento di autovalutazione in tale ambito.
